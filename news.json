[{"newstitle":"আশঙ্কাজনকভাবে বাড়ছে সমুদ্রপথে পালিয়ে আসা রোহিঙ্গা শরণার্থীদের মৃত্যুর হার","content":"আশঙ্কাজনকভাবে বাড়ছে সমুদ্রপথে পালিয়ে আসা রোহিঙ্গা শরণার্থীদের মৃত্যুর হার জাতিসঙ্ঘের শরণার্থী সংস্থা ইউএনএইচসিআর ২০২২ সালে আন্দামান সাগর এবং বঙ্গোপসাগরে বিপজ্জনক সমুদ্র পথে ভ্রমণের চেষ্টা করার সময় রোহিঙ্গা শরণার্থীদের মৃত্যুর সংখ্যার উদ্বেগজনক বৃদ্ধি নথিভুক্ত করেছে। গত বছর সমুদ্রপথে মিয়ানমার বা বাংলাদেশ থেকে পালিয়ে যাওয়ার সময় কমপক্ষে ৩৪৮ জন মারা গেছে বা নিখোঁজ হয়েছে, ২০১৪ সালের পর থেকে এই সংখ্যা সবচেয়ে মারাত্মক। ওই সময় ৭০০ জনেরও বেশি লোক নিপীড়ন থেকে বাঁচতে মরিয়া হয়ে পালাতে গিয়ে প্রাণ হারিয়েছিল কিংবা নিখোঁজ হয়েছিল। জাতিসঙ্ঘের শরণার্থী সংস্থাটি বলছে, ২০২২ সালে সাড়ে তিন হাজারেরও বেশি রোহিঙ্গা বিপজ্জনক সমুদ্র পাড়ি দেয়ার চেষ্টা করেছিল। এর আগে, প্রায় ৭০০ জন একই রকম দুঃসাহসিক যাত্রা করেছিল। ইউএনএইচসিআর-এর মুখপাত্র শাবিয়া মান্টু বলেছেন, রোহিঙ্গাদের মধ্যে জীবনের ঝুঁকি নিতে চায়, এমন মানুষের সংখ্যা নাটকীয়ভাবে বৃদ্ধি পেয়েছে। তারা এমন হতাশাগ্রস্ত হয়ে পড়েছে যে দুর্দশা থেকে মুক্তির কোনো পথ দেখতে না পেয়ে এমন সিদ্ধান্ত নিচ্ছে। মান্টু বলেন, গত বছর বিপজ্জনক সমুদ্রযাত্রা করা ৩৯টি নৌকার অধিকাংশই মিয়ানমার ও বাংলাদেশ থেকে ছেড়ে এসেছে যা ওই দুই দেশের রোহিঙ্গাদের মধ্যে হতাশার অনুভূতিকেই তুলে ধরে। তিনি বলেন, ২০২২ সালের শেষ দুই মাসে ৪৫০ জনেরও বেশি রোহিঙ্গাকে নিয়ে চারটি নৌযান ইন্দোনেশিয়ার আচেহ প্রদেশে নোঙ্গর করলে এই লোকেরা সেখানে অবতরণ করে, এছাড়া ১০০ জনকে নিয়ে অপর একটি নৌকা নোঙ্গর করে শ্রীলঙ্কার উপকূলে। তিনি আরো বলেন, ডিসেম্বরের শুরুতে ১৮০ জন রোহিঙ্গা মুসলিম বহনকারী একটি নৌকা ডুবে গেছে বলে আশঙ্কা করা হচ্ছে। ২০১৭ সালের আগস্টে মিয়ানমারে সহিংসতা ও নিপীড়নের শিকার হয়ে সাড়ে সাত লাখেরও বেশি রোহিঙ্গা মুসলিম বাংলাদেশের কক্সবাজারে পালিয়ে যায়। এর আগে মিয়ানমার থেকে পালিয়ে আসা আরো কয়েক লাখ শরণার্থীর সাথে উপচে পড়া শিবিরে বসবাস করছে। ইউএনএইচসিআর বলছে, মিয়ানমারের অবস্থার কোনো উন্নতি হয়নি। তাই রোহিঙ্গা শরণার্থীদের জন্য এমন দেশে ফিরে যাওয়া নিরাপদ নয়, যেটি তাদের অবৈধ অভিবাসী হিসাবে দেখে এমনকি তাদের নাগরিকত্বকেও অস্বীকার করে।","sourceurl":"https://www.dailynayadiganta.com/miscellaneous/721275/আশঙ্কাজনকভাবে-বাড়ছে-সমুদ্রপথে-পালিয়ে-আসা-রোহিঙ্গা-শরণার্থীদের-মৃত্যুর-হার","sourcetitle":"www.dailynayadiganta.com","publishtime":"2023-01-23 14-07","mediaurl":"https://www.dailynayadiganta.com/resources/img/article/202301/721275_188.JPG","mediatype":0,"newstype":2,"category":0,"country":"bd","openwith":0,"top":0,"addedby":"admin"},{"newstitle":"সন্ত্রাসীদের ভালো লাগলে তাদের কাছেই নিরাপত্তা চান: সুইডেনকে এরদোয়ান","content":"সন্ত্রাসীদের ভালো লাগলে তাদের কাছেই নিরাপত্তা চান: সুইডেনকে এরদোয়ান \n\nসুইডেনে নিযুক্ত তুরস্কের দূতাবাসের কাছে কোরআন পোড়ানো ও বিক্ষোভের ঘটনায় তীব্র প্রতিক্রিয়া ব্যক্ত করেছে আঙ্কারা। দেশটির প্রেসিডেন্ট রজব তাইয়্যেব এরদোয়ান বলেছেন, এ ঘটনার পর ন্যাটোর সদস্য পদের জন্য তুরস্কের সমর্থন আশা করা সুইডেনের উচিত হবে না। আপনারা যদি সন্ত্রাসী সংগঠনের সদস্য ও ইসলামের শত্রুদের এত ভালোবাসেন, তাহলে দেশের নিরাপত্তার জন্যও তাদের কাছেই সমর্থন চান। সোমবার মন্ত্রিসভার এক বৈঠক শেষে এসব কথা বলেন তিনি। এক প্রতিবেদনে এ খবর জানিয়েছে যুক্তরাজ্যভিত্তিক সংবাদমাধ্যম রয়টার্স। \n\nএরদোয়ানের এমন মন্তব্যের বিষয়ে তাৎক্ষণিকভাবে কিছু বলতে অস্বীকৃতি জানিয়েছেন সুইডিশ পররাষ্ট্রমন্ত্রী টোবিয়াস বিলস্ট্রম। পরে এক লিখিত বিবৃতিতে রয়টার্সকে তিনি বলেছেন, তুরস্কের প্রেসিডেন্ট ঠিক কী বলেছেন সেটা তিনি বুঝতে চান। তবে ন্যাটোর সদস্যপদ নিয়ে আঙ্কারার সঙ্গে সুইডেন ও ফিনল্যান্ডের মধ্যে বিদ্যমান চুক্তিকে সম্মান করবে স্টকহোম।\n\nইউক্রেনে রুশ আগ্রাসন শুরু হওয়ার পর ২০২২ সালে পশ্চিমা সামরিক জোট ন্যাটোতে যোগদানের আবেদন করে সুইডেন ও ফিনল্যান্ড। কিন্তু নিয়ম অনুযায়ী, নতুন সদস্য গ্রহণের সিদ্ধান্তটি সর্বসম্মতভাবে নিতে হয়। অর্থাৎ, বিদ্যমান সদস্যদের সবার সম্মতির ভিত্তিতেই কেবল ৩০ জাতির এই জোটে নতুন কোনও সদস্য অন্তর্ভুক্ত করা যায়।\n\nএরদোয়ানের সোমবারের মন্তব্যের পর সুইডেন ও ফিনল্যান্ডের জন্য কী ন্যাটোর দরজা বন্ধ হয়ে গেছে? সাংবাদিকদের এমন প্রশ্নে মন্তব্য করতে অস্বীকৃতি জানিয়েছেন মার্কিন পররাষ্ট্র দফতরের মুখপাত্র নেড প্রাইস। তবে তিনি বলেছেন, বহু মানুষের কাছে পবিত্র এমন একটি গ্রন্থ পুড়িয়ে দেওয়া অত্যন্ত অসম্মানজনক।\n\nআল জাজিরার খবরে বলা হয়েছে, স্টকহোমে তুরস্কের দূতাবাসের সামনে কোরআন পোড়ানোর কাজটি পরিচালনা করেন ড্যানিশ উগ্র ডানপন্থি রাজনৈতিক দল হার্ড লাইনের নেতা রাসমুস পালুদান। এর আগে গত বছরের এপ্রিলে পবিত্র রমজান মাসে পালুদানের কোরআন পোড়ানোর ঘোষণাকে কেন্দ্র করে উত্তেজনা তৈরি হয়। সর্বশেষ শনিবার (২১ জানুয়ারি) পুলিশি নিরাপত্তা বেষ্টনীর মধ্যেই তুরস্কের দূতাবাসের সামনে একটি লাইটার দিয়ে কোরআন শরিফে অগ্নিসংযোগ করে পালুদান। তাৎক্ষণিকভাবে এক বিবৃতিতে এ ঘটনার প্রতিক্রিয়া জানায় তুরস্ক। দেশটির পররাষ্ট্র মন্ত্রণালয়ের দেওয়া ওই বিবৃতিতে বলা হয়, ‘আমরা আমাদের পবিত্র গ্রন্থের ওপর জঘন্য হামলার ঘটনায় সবচেয়ে কঠিন ভাষায় নিন্দা জানাই। মত প্রকাশের স্বাধীনতার আড়ালে এই ইসলামবিদ্বেষী কাজের অনুমতি দেওয়া সম্পূর্ণরূপে অগ্রহণযোগ্য।’\n\nতুরস্কের পররাষ্ট্রমন্ত্রী মেভলুত কাভুসোগলু সুইডিশ কর্তৃপক্ষের আচরণে ক্ষোভ প্রকাশ করেছেন। তিনি বলেন, এটি একটি বর্ণবাদী তৎপরতা। মত প্রকাশের স্বাধীনতার সঙ্গে এর কোনও সম্পর্ক নেই। এরদোয়ানের মুখপাত্র ইব্রাহিম কালিন বলেছেন, ‘এই পদক্ষেপের অনুমতি দেওয়া বিদ্বেষমূলক অপরাধ ও ইসলামফোবিয়াকে উৎসাহিত করছে। পবিত্র মূল্যবোধের ওপর আঘাত কোনও স্বাধীনতা নয়, এটি আধুনিক বর্বরতা।’\n\nসৌদি পররাষ্ট্র মন্ত্রণালয়ের এক বিবৃতিতে বলা হয়েছে, রিয়াদ সংলাপ, সহনশীলতা ও সহাবস্থানের মূল্যবোধ প্রচারের আহ্বান জানায় এবং ঘৃণা ও চরমপন্থাকে প্রত্যাখ্যান করে। জর্ডান ও কুয়েতসহ বেশ কয়েকটি আরব দেশ পবিত্র কোরআন পোড়ানোর নিন্দা জানিয়েছে।","sourceurl":"https://www.banglatribune.com/foreign/europe/782668/%E0%A6%B8%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A6%BE%E0%A6%B8%E0%A7%80%E0%A6%A6%E0%A7%87%E0%A6%B0-%E0%A6%AD%E0%A6%BE%E0%A6%B2%E0%A7%8B-%E0%A6%B2%E0%A6%BE%E0%A6%97%E0%A6%B2%E0%A7%87-%E0%A6%A4%E0%A6%BE%E0%A6%A6%E0%A7%87%E0%A6%B0-%E0%A6%95%E0%A6%BE%E0%A6%9B%E0%A7%87%E0%A6%87-%E0%A6%A8%E0%A6%BF%E0%A6%B0%E0%A6%BE%E0%A6%AA%E0%A6%A4%E0%A7%8D%E0%A6%A4%E0%A6%BE-%E0%A6%9A%E0%A6%BE%E0%A6%A8","sourcetitle":"www.banglatribune.com","publishtime":"2023-01-24 23-17","mediaurl":"https://cdn.banglatribune.net/contents/cache/images/1200x630x1xxxxx1x834079/uploads/media/2022/09/24/Recep-Tayyip-Erdogan-IHA-6eccfd94bb696e02e1c20350a359cd1b.jpg?watermark=media%2F2023%2F01%2F08%2FGPI-1-7_1200X80-8d80b769960b501f974e5842eaf712da.png","mediatype":0,"newstype":0,"category":0,"country":"bd","openwith":0,"top":0,"addedby":"admin"}]